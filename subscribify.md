#Subscribify
[Spotify](http://spotify.com) är grymt, men jag har länge saknat möjligheten att prenumerera på artister så man får reda på när deras album kommer upp.
Förra veckan uppäckte jag tre nya album jag helt hade missat, så jag fick nog. 

Jag började skissa på hur en webbtjänst som prenumererar på Spotifyartister skulle kunna fungera och eftersom jag testat att använda [Spotifys Lookup-API tidigare](http://developer.spotify.com/en/metadata-api/lookup/) gick det rätt fort att komma igång. Det enda du behöver göra är att söka upp artisten du vill prenumerera på och fylla i din mailadress. Så fort de släpper nya album kommer du få ett mail med en länk till albumet. Subscribify, som webbappen fick heta, läser av Spotifys databaser en gång per dygn.

[Subscribify](http://subscribify.se) blev klar nu i kväll och jag tror den kan bli ganska användbar. Kolla gärna in den och skicka feedback på [Twitter](http://twitter.com/kallepersson). 

[&rarr; Subscribify.se](http://subscribify.se)